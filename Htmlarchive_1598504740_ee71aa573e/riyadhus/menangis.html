<!doctype html>
<html>
<head>
<meta charset="utf-8">
<title>Riyadhus Sholihin</title>
<meta name="viewport" content="width=device-width, initial-scale=1"> 
<link href="style.css" rel="stylesheet" type="text/css">
</head>

<body>

     <div id="header">
    <a href="index.html"><img src="images/arrowback.png" class="menu"></a>

<div id="headbox"><h2> <p align="center"><font color="400000">Riyadhus Sholihin</font></h2></div>
</div>
 <p>
 <p style="text-align:justify">
    
	 	
 <font color="#400000"><div id="single">
 <center><h3><b><I> Keutamaan Menangis Kerana Takut Kepada-Allah Ta'ala Dan Kerana Rindu PadaNya </I></b></h3></center><hr font color="#400000">  

 
<!--** isi content ** -->

<p>Allah Ta'ala berfirman:</p>
<p><em>"Dan orang-orang yang beriman itu sama meniarap dengan dagunya sambil   menangis dan al-Quran itu menambah ketundukan mereka." </em>(al-lsra': 109)</p>
<p>Allah Ta'ala berfirman   lagi:</p>
<p><em>"Adakah dari pembicaraan   - al-Quran - ini engkau semua menjadi hairan, lalu engkau semua ketawa dan tidak   menangis?" </em>(an-Najm:   59-60)</p>
<p> </p>
<p>445. Dari   Ibnu Mas'ud r.a., katanya: "Nabi s.a.w. bersabda kepadaku: "Bacakanlah al-Quran   untukku." Saya berkata: "Ya Rasulullah, apakah saya akan membacakan al-Quran   itu, sedangkan ia diturunkan atas Tuan?" Beliau s.a.w. bersabda: "Saya senang   kalau mendengarnya dari orang lain."</p>
<p>Saya lalu   membacakan untuknya surah an-Nisa', sehingga sampailah saya pada ayat- yang   ertinya: "Bagaimanakah ketika Kami datangkan kepada setiap ummat seorang saksi   dan engkau Kami jadikan saksi atas ummat ini?" - Surat an-Nisa'   41.</p>
<p>Setelah   itu Rasulullah s.a.w. lalu bersabda: "Sudah cukuplah bacaanmu sekarang." Saya   menoleh kepada beliau s.a.w., tiba-tiba kedua mata beliau itu meleleh   airmatanya." (Muttafaq 'alaih)</p>
<p> </p>
<p>446. Dari   Anas r.a., katanya: "Rasulullah s.a.w. berkhutbah, tidak pernah saya mendengar   suatu khutbah pun yang semacam itu -kerana amat menakutkan. Beliau s.a.w.   bersabda:</p>
<p>"Andaikata engkau semua dapat   mengetahui apa yang saya ketahui, nescaya engkau semua akan ketawa sedikit dan   menangis banyak-banyak." Anas berkata: "Maka para sahabat Rasulullah s.a.w. sama   menutupi mukanya sendiri-sendiri dan mereka itu menangis terisak-isak."   (Muttafaq 'alaih)</p>
<p>Keterangannya telah lampau   dalam bab: Takut.</p>
<p> </p>
<p>447. Dari   Abu Hurairah r.a., katanya: "Rasulullah s.a.w. bersabda:</p>
<p>"Tidak   akan masuk neraka seseorang yang menangis kerana takut kepada Allah sehingga   susu itu dapat kembali ke teteknya - menunjukkan suatu kemustahilan. Tidak akan   berkumpullah debu fi-sabilillah itu* dengan asap neraka   Jahanam."</p>
<p>Diriwayatkan oleh Imam   Tirmidzi dan ia mengatakan bahawa ini adalah Hadis hasan   shahih.</p>
<p> </p>
<p>448. Dari   Abu Hurairah r.a. pula, katanya: "Rasulullah s.a.w. bersabda:</p>
<p>"Ada   tujuh macam orang yang akan dinaungi oleh Allah dalam naunganNya pada hari yang   tiada naungan melainkan naunganNya sendiri - yakni hari kiamat, iaitu imam -   kepala atau pemimpin - yang adil. Pemuda yang membesar -sejak kecilnya - dalam   beribadat kepada Allah, orang yang hatinya tergantung - sangat memerhatikan   -kepada masjid-masjid dua orang yang saling cinta-mencintai kerana Allah,   keduanya berkumpul atas keadaan sedemikian itu dan keduanya berpisah atas   keadaan sedemikian itu pula, orang lelaki yang diajak oleh wanita yang mempunyai   kedudukan dan berparas cantik, lalu ia berkata: "Sesungguhnya saya ini<strong> </strong>takut kepada Allah," - demikian pula sebaliknya, iaitu wanita yang diajak   lelaki lalu bersikap seperti di atas, juga orang yang bersedekah dengan suatu   sedekah lalu disembunyikan sedekahnya itu sehingga seolah-olah tangan kirinya   tidak tahu apa yang dinafkahkan oleh tangan kanannya dan orang yang mengingat   pada Allah di waktu keadaan sunyi lalu melelehlah airmata dari kedua matanya."   (Muttafaq 'alaih)</p>
<p>Maksudnya ialah berjihad   memerangi musuh agama Allah sewaktu-waktu untuk mengharapkan   keredhaanNya.</p>
<p> </p>
<p>449. Dari   Abdullah bin asy-Syikhkhir r.a., katanya: "Saya mendatangi Rasulullah s.a.w. dan   beliau sedang bersembahyang dan dari dadanya itu terdengar suara bagaikan   mendidihnya kuali kerana beliau sedang menangis."</p>
<p>Hadis   hasan shahih yang diriwayatkan oleh Imam-imam Abu Dawud dan Tirmidzi dalam   asy-Syamail dengan isnad yang shahih.</p>
<p> </p>
<p>450. Dari   Anas r.a., katanya: "Rasulullah s.a.w. bersabda kepada Ubay bin Ka'ab r.a.,   demikian:</p>
<p>"Sesungguhnya Allah   Azzawajalla menyuruh padaku supaya saya bacakan untukmu ayat ini - ertinya:   "Tidaklah akan dapat meninggalkan orang-orang kafir dari ahlul-kitab dan musyrik   itu - akan kepercayaannya yang sesat - sampai datang kepada mereka keterangan   yang jelas. "Albayyinah" 1-8. Ia berkata: "Apakah Allah menjelaskan namaku pada   Tuan?" Beliau s.a.w. bersabda: "Ya." Kemudian Ubay r.a. menangis." (Muttafaq   'alaih)</p>
<p>Dalam   sebuah riwayat lain disebutkan: "Maka Ubay mulai menangis." - Ubay adalah   seorang dari golongan sahabat Anshar.</p>
<p><strong>Keterangan:</strong></p>
<p>Sebabnya   Ubay r.a. menangis ialah kerana terharu hatinya, gembira bercampur rasa takut   kepada Allah Ta'ala, kerana merasa masih kurang kebaktian serta ketaatan yang   dilakukan olehnya. Ada pun rasa terharunya itu di antaranya disebabkan kerana   dalam surat "Albayyinah" bahagian terakhir dijelaskan bahawa orang-orang semacam   sahabat Ubay r.a. itu amat diredhai oleh Allah Ta'ala dan orang itu pun   benar-benar sudah redha kepadaNya. Manakala seseorang itu telah diredhai oleh   Allah, maka tiada lain tempatnya di akhirat nanti, kecuali   syurga.</p>
<p> </p>
<p>451. Dari   Anas r.a. pula, katanya: "Abu Bakar berkata kepada Umar radhiallahu 'anhuma   sesudah wafatnya Rasulullah s.a.w.: "Mari kita bersama-sama berangkat ke tempat   Ummu Aiman untuk menziarahinya, sebagaimana halnya Rasulullah s.a.w. juga   menziarahinya." Ketika keduanya sampai di tempat Ummu Aiman, lalu wanita ini   menangis. Keduanya berkata: "Apakah yang menyebabkan engkau menangis? Tidakkah   engkau ketahui bahawasanya apa yang ada di sisi Allah itu lebih baik untuk   Rasulullah s.a.w." Ummu Aiman lalu menjawab: "Sesungguhnya saya tidaklah   menangis kerana saya tidak mengetahui bahawasanya apa yang ada di sisi Allah itu   lebih baik untuk Rasulullah s.a.w., tetapi saya menangis ini ialah kerana   sesungguhnya wahyu itu telah terputus - sebab Nabi s.a.w. telah wafat." Maka   ucapan Ummu Aiman menggerakkan hati kedua sahabat itu untuk menangis. Kemudian   keduanya itu pun menangis bersama Ummu Aiman.</p>
<p>Hadis di   atas sudah disebutkan dalam bab: Menziarahi orang-orang ahli kebaikan - lihat   Hadis no. 359.</p>
<p> </p>
<p>452. Dari   Ibnu Umar radhiallahu 'anhuma, katanya: "Ketika sudah sangat geringnya   Rasulullah s.a.w., lalu ditanyakan padanya siapa yang akan menjadi imam shalat.   Beliau s.a.w. lalu bersabda: "Perintahkanlah pada Abu Bakar, supaya ia   bersembahyang menjadi imam orang-orang banyak!" Aisyah radhiallahu 'anha   berkata: "Sesungguhnya Abu Bakar itu adalah seorang lelaki yang lemah, jikalau   membaca al-Quran, maka bacaannya terkalahkan oleh tangisnya - sehingga bacaannya   tidak jelas." Beliau s.a.w. lalu bersabda lagi: "Perintahkanlah pada Abu Bakar   supaya bersembahyang sebagai imam!"</p>
<p>Dalam   lain riwayat disebutkan: Dari Aisyah radhiallahu 'anha, katanya: "Saya berkata:   "Sesungguhnya Abu Bakar itu apabila mengganti kedudukan Tuan - sebagai imam, ia   tidak dapat memperdengarkan suaranya kepada orang-orang banyak sebab tangisnya."   (Muttafaq 'alaih)</p>
<p> </p>
<p>453. Dari   Ibrahim bin Abdur Rahman bin 'Auf, bahawasanya Abdur Rahman bin 'Auf r.a. diberi   hidangan makanan, sedangkan waktu itu ia berpuasa, lalu ia berkata: "Mus'ab bin   Umair itu terbunuh - fi-sabilillah. Ia adalah seorang yang lebih baik   daripada-ku, tetapi tidak ada yang digunakan untuk mengafaninya - membungkus   janazahnya - kecuali selembar burdah. Jikalau kepalanya ditutup, maka nampaklah   kedua kakinya dan jikalau kedua kakinya ditutup maka nampaklah kepalanya.   Selanjutnya untuk kita sekarang ini dunia telah dibeberkan seluas-luasnya -   banyak rezeki. Atau ia berkata: "Kita telah dikurniai rezeki dunia sebagaimana   yang kita terima ini - amat banyak sekali. Kita benar-benar takut kalau-kalau   kebaikan-kebaikan kita ini didahulukan untuk kita sekarang - sejak kita di dunia   ini, sedang di akhirat tidak dapat bahagian apa-apa." Selanjutnya ia lalu   menangis dan makanan itu ditinggalkan. (Riwayat Bukhari)</p>
<p> </p>
<p>454. Dari   Abu Umamah, iaitu Shuday bin 'Ajlan al-Bahili r.a. dari Nabi s.a.w.,   sabdanya:</p>
<p>"Tiada   sesuatupun yang lebih dicintai oleh Allah Ta'ala daripada dua titisan dan dua   bekas. Dua titisan itu ialah titisan airmata kerana takut kepada Allah dan   titisan darah yang dialirkan fi sabilillah. Adapun dua bekas iaitu bekas luka   fi-sabilillah dan bekas dalam mengerjakan kefardhuan dari beberapa kefardhuan   Allah Ta'ala - semacam bekas sujud dan lain-lain."</p>
<p>Diriwayatkan Imam Tirmidzi   dan ia mengatakan bahawa ini adalah Hadis hasan.</p>
<p>Dalam bab   ini masih banyak lagi Hadisnya, di antaranya ialah Hadisnya al-'Irbadh bin   Sariyah r.a., katanya: "Kita semua diberi nasihat oleh Rasulullah s.a.w., iaitu   suatu nasihat yang semua hati dapat menjadi takut kerananya dan mata pun dapat   melelehkan airmata." Hadis ini telah lalu dalam bab: Melarang   kebid'ahan-kebid'ahan - lihat Hadis no. 157 dan 171.</p>
<p>
  <center>
    </center>

  </div>      
		   
	</div>
    
   
<div id="footer">
<div id="footerbox">

</div>
</div> 


</body>
</html>