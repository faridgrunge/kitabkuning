<!doctype html>
<html>
<head>
<meta charset="utf-8">
<title>Riyadhus Sholihin</title>
<meta name="viewport" content="width=device-width, initial-scale=1"> 
<link href="style.css" rel="stylesheet" type="text/css">
</head>

<body>

     <div id="header">
    <a href="index.html"><img src="images/arrowback.png" class="menu"></a>

<div id="headbox"><h2> <p align="center"><font color="400000">Riyadhus Sholihin</font></h2></div>
</div>
 <p>
 <p style="text-align:justify">
    
	 	
 <font color="#400000"><div id="single">
 <center><h3><b><I>  Keutamaan Zuhud Di Dunia & Anjuran Untuk Mempersedikit Keduniaan serta Keutamaan Kefakiran </I></b></h3></center><hr font color="#400000">
 <!--** isi content ** -->

<p>Allah Ta'ala berfirman:</p>
<p><em>"Hanyasanya perumpamaan kehidupan dunia ini adalah seperti air yang Kami   turunkan dari langit, kemudian tumbuhlah kerananya itu tumbuh-tumbuhan di bumi,   di antaranya ada yang dimakan manusia dan ternak. Sehingga setelah bumi itu   mengenakan pakaian hiasannya dan menjadi indah permai dan penduduknya mengira,   bahawa mereka akan dapat menguasainya, maka datanglah perintah Kami di waktu   malam atau siang - untuk merosakkan semua itu sebagai siksa, lalu Kami   jadikanlah bumi itu sebagai ladang padi yang telah dituai, seolah-olah   kelmarinnya tidak terjadi sesuatu apapun. Demikianlah Kami jelaskan ayat-ayat   Kami kepada orang-orang yang berfikir." </em>(Yunus: 24)</p>
<p>Allah   Ta'ala berfirman pula:</p>
<p><em>"Dan buatlah untuk   mereka perumpamaan kehidupan dunia, sebagai air hujan yang Kami turunkan dari   langit dan kerananya lalu tumbuhlah tumbuh-tumbuhan di bumi, kemudian setelah   subur lalu menjadi kering yang dapat diterbangkan oleh angin dan Allah itu   adalah Maha Kuasa atas segala sesuatu. Harta benda dan anak-anak itu adalah   perhiasan kehidupan dunia dan amalan-amalan yang baik yang kekal pahalanya   adalah lebih baik pahalanya di sisi Tuhanmu dan lebih bagus pula harapannya." </em>(al-Kahf:   45-46)</p>
<p>Juga Allah Ta'afa   berfirman:</p>
<p><em>"Ketahuilah olehmu   semua, bahawasanya kehidupan dunia itu hanyalah permainan dan senda-gurau,   perhiasan dan bermegah-megah antara sesamamu, berlumba banyak kekayaan dan   anak-anak. Perumpamaannya adalah seperti hujan yang menghairankan orang-orang   kafir - yang menjadi petani - melihat tumbuh tanamannya, kemudian menjadi kering   lalu engkau lihat menjadi kuning warnanya, kemudian menjadi hancur binasa. Dan   di akhirat siksa yang amat sangat untuk mereka itu - yang berbuat kesalahan,   juga pengampunan dari Allah serta keredhaan - bagi orang-orang yang berbuat   kebaikan - dan tidaklah kehidupan dunia ini melainkan hanyalah kesenangan tipuan   belaka." </em>(al-Hadid:   20)</p>
<p>Allah Ta'ala berfirman   lagi:</p>
<p><em>"Diperhiaskanlah untuk   para manusia itu - yakni diberi perasaan bernafsu - untuk mencintai   kesyahwatan-kesyahwatan dari para wanita, anak-anak, kekayaan yang   berlimpah-limpah dari emas dan perak, kuda yang bagus, binatang ternak dan sawah   ladang. Demikian itulah kesenangan kehidupan dunia dan di sisi Allah ada tempat   kembali yang sebaik-baiknya." </em>(ali-Imran: 14)</p>
<p>Allah Ta'ala berfirman   pula:</p>
<p><em>"Hai sekalian manusia,   sesungguhnya janji Allah itu adalah benar. Maka dari itu, janganlah engkau semua   tertipu oleh kehidupan dunia ini dan janganlah sekali-kali kepercayaanmu kepada   Allah itu tertipu oleh sesuatu yang amat pandai menipu." </em>(Fathir: 5)</p>
<p>Juga Allah Ta'ala   berfirman:</p>
<p><em>"Engkau semua   dilalaikan oleh perlumbaan mencari kekayaan, sehingga engkau semua mengunjungi   kubur - yakni sampai mati. jangan begitu, nanti engkau semua akan mengetahui,   kemudian sekali lagi jangan begitu, nanti engkau semua akan mengetahui - mana   yang sebenarnya salah dan mana yang tidak. jangan begitu, andaikata engkau semua   dapat mengetahui dengan ilmu yakin, tentu engkau semua tidak berbuat seperti di   atas itu." </em>(at-Takatsur: 1-5)</p>
<p>Allah Ta'ala juga   berfirman:</p>
<p><em>"Dan tidaklah kehidupan   di dunia ini melainkan senda-gurau dan permainan belaka dan sesungguhnya   perumahan akhirat adalah kehidupan yang sebenarnya, jikalau mereka mengetahui." </em>(al-Ankabut:   64)</p>
<p>Ayat-ayat dalam bab ini   amat banyak sekali dan sudah masyhur.</p>
<p><strong>Keterangan:</strong></p>
<p>Ada   sementara orang yang berpendapat bahawa yang dinamakan zuhud itu ialah dengan   menyiksa diri sendiri, makan dan minum harus dikurangi sesangat-sangatnya,   demikian pula tidur dan istirehatnya, pakaian cukup yang buruk-buruk, rambut   biarkan kusut-masai tanpa disisir, mandi pun harus jarang-jarang, berjalan harus   selalu menundukkan muka, tidak perlu bekerja keras-keras dan cukuplah dengan   menerima belas kasihan orang lain, bertasbih sepanjang hari dan malam dan   lain-lain kelakuan yang bukan-bukan. Jelaslah bahawa bukan yang sedemikian ini   yang dikehendaki oleh Rasulullah s.a.w. dalam pengertian zuhud sebagaimana yang   tercantum dalam Hadis di atas.</p>
<p>Memang   zuhud itu apabila kita lakukan, pasti kita akan dicintai oleh Allah dan seluruh   manusia. Nabi s.a.w. bersabda: "Berlaku zuhudlah di dunia, pasti dicintai Allah   dan berlaku zuhudlah terhadap milik orang lain, pasti dicintai oleh sesama   manusia."</p>
<p>Maka dari   itu yang sekarang perlu kita sedari sebaik-baiknya ialah, apakah yang dinamakan   zuhud itu?</p>
<p>Zuhud   ialah meninggalkan ketamakan dalam urusan keduniawian sehingga lupa ketaatan   kepada Allah, lengah untuk mencari bekal hidup di akhirat nanti. Inilah ertinya   zuhud di dunia. Ringkas saja, bukan. Kalau ini dilakukan, pasti Allah mencintai   kita.</p>
<p>Selain   zuhud sebagaimana pengertiannya di atas itu, hendaknya pula kita jangan ingin   memiliki sesuatu yang bukan kepunyaan kita, sehingga timbul hasrat ingin merebut   yang bukan hak kita itu. Boleh saja kita ingin mempunyai yang seperti milik   orang lain, tetapi carilah yang lain dan jangan yang sudah menjadi milik orang   lain itu dirampas. Inilah yang diertikan zuhud dengan apa yang ada pada para   manusia. Kalau ini kita lakukan sudah pasti tidak seseorang pun yang membenci   kita. Kita tentu disukai sebab kita pandai bergaul dan menghormati milik   orang.</p>
<p>Demikianlah dua pengertian   zuhud dalam Agama Islam. Maka apabila diertikan lebih dari ini, maka teranglah   bahawa itu bukan berasal dari ajaran Allah Ta'ala dan RasulNya, tetapi   buat-buatan manusia biasa atau mungkin penciplakan dari agama lain atau dari   ilmu yang tidak diredhai oleh Allah semacam klinik dan   sebagainya.</p>
<p>Lihatlah   sejarah Rasulullah s.a.w. Beliau adalah sezuhud-zuhudnya manusia di dunia ini,   tetapi beliau s.a.w. pula yang bersabda:</p>
<p>"Badanmu   itu wajib kamu penuhi haknya."</p>
<p>Jadi   makan minumnya, pakaiannya, kesenangannya dan Iain-lain sebagainya. Beliau   s.a.w. juga tidur dan beristirahat, kahwin, bersenda-gurau, berkumpul dengan   keluarganya dan lain-lain lagi.</p>
<p>Singkatnya asalkan kita sudah   berzuhud sebagaimana dua pengertian dalam Hadis di atas dan menjalankan perintah   Allah serta menjauhi larangan-laranganNya, Insya Allah selamatlah hidup kita di   dunia sampai di akhirat.</p>
<p>Adapun   Hadis-hadisnya, maka lebih banyak lagi untuk dapat diringkaskan, oleh sebab itu   kami peringatkan sebahagian saja dengan meninggalkan yang   lainnya.</p>
<p> </p>
<p>455. Dari   'Amr bin 'Auf al-Anshari r.a. bahawasanya Rasulullah s.a.w. mengirimkan Abu   'Ubaidah al-Jarrah r.a. ke daerah Bahrain -sebuah daerah yang masuk wilayah Iraq   - dan kedatangannya ke situ ialah untuk mengambil pajak. Kemudian setelah   selesai tugasnya, datanglah ia dengan membawa harta dari Bahrain itu. Kaum   Anshar sama mendengar akan kedatangan Abu Ubaidah, mereka lalu menunaikan shalat   fajar - yakni subuh - bersama Rasulullah s.a.w. Setelah Rasulullah s.a.w.   selesai bersembahyang, beliau pun lalu kembali, kemudian mereka menuju kepadanya   untuk menemuinya. Rasulullah s.a.w. lalu tersenyum ketika melihat mereka itu   terus bersabda: "Saya kira engkau semua sudah mendengar bahawasanya Abu Ubaidah   tiba dari Bahrain dengan membawa sesuatu harta." Mereka menjawab: "Benar, ya   Rasulullah." Beliau selanjutnya bersabda: "Bergembiralah engkau semua dan   bolehlah mengharapkan sesuatu yang akan menyenangkan engkau semua. Demi Allah,   bukannya kefakiran itu yang saya takutkan mengenai engkau semua, tetapi saya   takut jikalau harta dunia ini diluaskan untukmu semua - yakni engkau semua   menjadi kaya raya, sebagaimana telah diluaskan untuk orang-orang yang sebelummu,   kemudian engkau semua itu saling berlumba-lumba untuk mencarinya sebagaimana   mereka juga berlumba-lumba untuk mengejarnya, lalu harta dunia itu akan   merosakkan agamamu semua sebagaimana ia telah merosakkan agama mereka. (Muttafaq   'alaih)</p>
<p> </p>
<p>456. Dari   Abu Said al-Khudri r.a., katanya: "Rasulullah s.a.w. duduk di atas mimbar dan   kita duduk di sekitarnya, lalu beliau s.a.w. bersabda:</p>
<p>"Sesungguhnya salah satu yang   saya takutkan atas mu semua sepeninggalku nanti ialah apa yang akan dibukakan   untukmu semua itu dari keindahan harta dunia serta hiasan-hiasannya - yakni   bahawa meluapnya kekayaan pada ummat Muhammad inilah yang amat ditakutkan, sebab   dapat merosakkan agama jikalau tidak waspada mengendalikannya."   (Muttafaq'alaih)</p>
<p> </p>
<p>457. Dari   Abu Said r.a. pula bahawasanya Rasulullah s.a.w. bersabda:</p>
<p>"Sesungguhnya dunia adalah   manis dan hijau - yakni menyenangkan sekali - dan sesungguhnya Allah menjadikan   engkau semua sebagai pengganti di bumi itu - untuk mengolah dan memakmurkan.   Maka Allah akan melihat bagaimana yang engkau semua lakukan -untuk dibalas   menurut masing-masing amalannya. Oleh sebab itu, bertaqwalah dalam mengemudikan   harta dunia dan bertaqwalah dalam urusan kaum wanita." (Riwayat   Muslim)</p>
<p> </p>
<p>458. Dari   Anas r.a. bahawasanya Nabi s.a.w. bersabda: "Ya Allah. Tidak ada kehidupan yang   kekal melainkan kehidupan di akhirat." (Muttafaq 'alaih)</p>
<p> </p>
<p>459. Dari   Anas r.a. pula dari Rasulullah s.a.w., sabdanya: "Ada tiga macam mengikuti mayat   itu- ketika di bawa ke kubur, iaitu keluarganya, hartanya dan amalnya. Yang dua   kembali dan satu tetap tinggal menyertainya. Keluarga dan hartanya kembali   sedang amalnya tetap mengikutinya." (Muttafaq 'alaih)</p>
<p> </p>
<p>460. Dari   Anas r.a. pula, katanya: "Rasulullah s.a.w. bersabda: "Akan didatangkanlah orang   yang ternak kehidupannya di dunia dan ia termasuk golongan ahli neraka pada hari   kiamat nanti, lalu diceburkan dalam neraka sekali ceburan, lalu dikatakan: "Hai   anak Adam - yakni manusia, adakah engkau dapat merasakan sesuatu kebaikan -   keenakan sekalipun sedikit? Adakah suatu kenikmatan yang pernah menghampirimu   sekalipun sedikit?" Ia berkata: "Tidak.demi Allah, ya Tuhanku"- yakni setelah   merasakan pedihnya siksa neraka, maka kenikmatan-kenikmatan dan   keenakan-keenakan di dunia itu seolah-olah lenyap sama sekali.</p>
<p>Juga akan   didatangkanlah orang yang paling menderita kesengsaraan di dunia dan ia termasuk   ahli syurga, lalu ia dimasukkan sekali masuk dalam syurga, lalu dikatakan   padanya: "Hai anak Adam, adakah engkau dapat merasakan sesuatu kesengsaraan,   sekalipun sedikit? Adakah suatu kesukaran yang pernah menghampirimu sekalipun   sedikit?" Ia menjawab: "Tidak, demi Allah, tidak pernah ada kesukaran pun yang   menghampiri diriku dan tidak pernah saya melihat suatu kesengsaraan pun sama   sekali," - yakni setelah merasakan kenikmatan syurga, maka kesengsaraan dan   kesukaran yang pernah diderita di dunia itu seolah-olah lenyap sekaligus.   (Riwayat Muslim)</p>
<p> </p>
<p>461. Dari   al-Mustaurid bin Syaddad r.a., katanya: "Rasulullah s.a.w.   bersabda:</p>
<p>"Tidaklah   dunia ini kalau dibandingkan dengan akhirat, melainkan seperti sesuatu yang   seseorang di antara engkau semua menjadikan jarinya masuk dalam air lautan, maka   cubalah lihat dengan apa ia kembali - yakni, seberapa banyak air yang melekat di   jarinya itu. Jadi dunia itu sangat kecil nilainya dan hanya seperti air yang   melekat di jari tadi banyaknya." (Riwayat Muslim)</p>
<p> </p>
<p>462. Dari   Jabir r.a. bahawasanya Rasulullah s.a.w. berjalan melalui pasar, sedang   orang-orang ada di sebelahnya kiri kanan. Kemudian melalui seekor anak kambing   kecil telinganya dan telah mati. Beliau s.a.w. menyentuhnya lalu mengambil   telinganya, terus bertanya: "Siapakah di antara engkau semua yang suka membeli   ini dengan wang sedirham?" Orang-orang menjawab: "Kita semua tidak suka   menukarnya dengan sesuatu apa pun dan akan kita gunakan untuk apa itu?" Beliau   bertanya lagi: "Sukakah engkau semua kalau ini diberikan saja padamu."   Orang-orang menjawab: "Demi Allah, andaikata kambing itu hidup, tentunya juga   cacat kerana ia kecil telinganya. Jadi apa harganya lagi setelah kambing itu   mati?" Kemudian beliau s.a.w. bersabda: "Demi Allah, nescayalah dunia ini lebih   hina di sisi Allah daripada kambing ini bagimu semua." (Riwayat   Muslim)</p>
<p><em>Kanafaihi </em>ertinya ada di sebelahnya   kanan kiri dan <em>asakku </em>ertinya kecil telinganya.</p>
<p> </p>
<p>463. Dari   Abu Zar r.a., katanya: "Saya berjalan bersama Nabi s.a.w. di suatu tempat yang   berbatu hitam di Madinah, lalu berhadap-hadapanlah gunung Uhud dengan kita,   kemudian beliau s.a.w. bersabda: "Hai Abu Zar." Saya berkata: "Labbaik, ya   Rasulullah." Beliau bersabda lagi: "Tidak menyenangkan padaku andaikata saya   mempunyai emas sebanyak gunung Uhud ini, sampai berlalu tiga hari lamanya, di   antaranya ada sedinar saja yang saya simpan untuk memenuhi hutang, kecuali saya   akan mengucapkan dengan memberikan harta itu untuk para hamba Allah demikian   demikian demikian." Beliau menunjuk ke sebelah kanan, kiri dan belakangnya -   maksudnya bahawa kalau beliau s.a.w. mempunyai harta sebanyak Uhud dan berupa   emas, apalagi lainnya, tentu akan disedekahkan kepada hamba-hamba Allah   semuanya, kecuali sedinar saja yang akan disimpan jikalau ada hutang yang belum   ditunaikannya dan harta sebanyak itu akan dihabiskan membelanjakannya dalam tiga   hari saja.</p>
<p>Kemudian   beliau s.a.w. berjalan, lalu bersabda lagi: "Sesungguhnya orang-orang yang   kayaraya dengan harta dunia itulah yang tersedikit pahala akhiratnya pada hari   kiamat nanti, melainkan orang yang berkata demikian, demikian dan demikian -   yakni membelanjakan hartanya itu untuk kebaikan." Beliau s.a.w. menunjuk ke   kanan, kiri dan belakangnya. Sabdanya lagi: "Tetapi sedikit sekali orang yang   suka melakukan demikian tadi." Seterusnya beliau bersabda padaku: "Tetaplah   engkau di tempatmu ini. Jangan berpindah - yakni meninggalkan tempat itu, sampai   saya datang padamu nanti." Beliau s.a.w. berangkat dalam malam yang kelam itu   sampai tertutup dari pandangan. Kemudian saya mendengar suara yang keras sekali,   lalu saya merasa takut barangkali ada seseorang yang hendak berbuat jahat pada   Nabi s.a.w. Saya ingin hendak mendatanginya, tetapi saya ingat akan sabdanya:   "Janganlah engkau meninggalkan tempat ini sampai saya datang padamu." Oleh   kerana itu saya tidak meninggalkan tempat itu sehingga beliau s.a.w. datang   padaku. Kemudian saya berkata: "Saya telah mendengar suatu suara yang saya   merasa ketakutan padanya," lalu saya ingatkan bunyi suara itu pada beliau.   Selanjutnya beliau bersabda: "Adakah engkau mendengarnya?" Saya menjawab: "Ya."   Beliau lalu bersabda: "Itu tadi adalah suara Jibril yang datang padaku, lalu ia   berkata: "Barangsiapa yang meninggal dunia dari ummatmu, yang tidak menyekutukan   sesuatu dengan Allah, maka ia akan masuk syurga." Saya bertanya: "Sekalipun ia   berzina dan sekalipun ia mencuri?" Beliau menjawab: "Sekalipun ia berzina dan   sekalipun ia mencuri." (Muttafaq 'alaih)</p>
<p>Hadis ini   adalah lafaznya Imam Bukhari.</p>
<p> </p>
<p>464. Dari   Abu Hurairah r.a., dari Rasulullah s.a.w., sabdanya: "Andaikata saya memiliki   emas sebanyak gunung Uhud, nescaya saya tidak senang kalau berjalan sampai lebih   dari tiga hari, sedangkan di sisiku masih ada emas itu sekalipun sedikit,kecuali   kalau yang sedikit tadi saya sediakan untuk memenuhi hutang - yang menjadi   tanggunganku. (Muttafaq 'alaih)</p>
<p> </p>
<p>465. Dari   Abu Hurairah r.a. pula, katanya: "Rasulullah s.a.w. bersabda:</p>
<p>"Lihatlah   kepada orang yang tarafnya ada di bawahmu semua dan janganlah melihat orang yang   tarafnya ada di atasmu semua - dalam hal keduniaan. Sebab yang sedemikian itu   lebih nyata bahawa engkau semua tidak akan menghinakan kenikmatan yang   dilimpahkan atasmu semua itu." (Muttafaq 'alaih)</p>
<p>Ini   adalah lafaznya Imam Muslim.</p>
<p>Ada pun   dalam riwayat Bukhari ialah: Rasulullah s.a.w. bersabda:</p>
<p>"Jikalau   seseorang dari engkau semua melihat pada orang yang dilebihkan daripada dirinya   sendiri - oleh Allah - dalam hal keduniaan dan keindahan rupa, maka hendaklah   memerhatikan saja kepada orang yang keadaannya lebih bawah   daripadanya."</p>
<p> </p>
<p>466. Dari   Abu Hurairah r.a. pula dari Nabi s.a.w., sabdanya: "Binasalah - yakni celakalah   - orang yang menjadi hambanya dinar - emas - dan dirham - perak, beludru sutera   serta pakaian.</p>
<p>Jikalau   ia diberi itu relalah hatinya dan jikalau tidak diberi, maka tidaklah rela -   maksudnya ialah amat sangat tamaknya. (Riwayat Bukhari)</p>
<p> </p>
<p>467. Dari   Abu Hurairah r.a. pula katanya: "Saya benar-benar telah melihat tujuh puluh   orang dari ahlus-shuffah - orang-orang Islam yang fakir-miskin, <A href="#18">[48]</A> tidak seorangpun dari mereka yang mengenakan selendang, ada   kalanya bersarung dan ada kalanya berbaju. Mereka mengikatkan pada lehernya   masing-masing. Di antaranya ada pakaiannya itu hanya sampai pada setengah dari   kedua betisnya dan di antaranya ada pula yang sampai di kedua mata kakinya, lalu   dikumpulkannyalah dengan tangannya kerana tidak suka terlihat auratnya."   (Riwayat Bukhari)</p>
<p> </p>
<p>468. Dari Abu Hurairah r.a.   pula, katanya: "Rasulullah s.a.w. bersabda:</p>
<p>"Dunia ini adalah penjara   bagi orang mu'min - kalau dibandingkan dengan kenikmatan yang disediakan di   syurga - dan syurga bagi orang kafir - kalau dibandingkan dengan pedihnya. siksa   di neraka." (Riwayat Muslim)</p>
<p> </p>
<p>469. Dari   Ibnu Umar radhiallahu 'anhuma.katanya: "Rasulullah s.a.w. menepuk kedua   belikatku, lalu bersabda:</p>
<p>"Jadilah   engkau di dunia ini seolah-olah engkau orang gharib -yakni orang yang sedang   berada di negeri orang dan tentu akan kembali ke negeri asalnya - atau sebagai   orang yang menyeberangi jalan - yakni amat sebentar sekali di dunia   ini."</p>
<p>Ibnu Umar   berkata: "Jikalau engkau di waktu petang, maka janganlah menantikan waktu pagi   dan jikalau engkau di waktu pagi, maka janganlah menantikan waktu petang - untuk   beramal baik itu, ambillah kesempatan sewaktu engkau sihat untuk masa sakitmu,   sewaktu engkau masih hidup untuk masa matimu." (Riwayat   Bukhari)</p>
<p>Para   alim-ulama mengatakan dalam syarahnya Hadis ini: "Erti-nya ialah: Janganlah   engkau terlampau cinta pada dunia, jangan pula dunia itu dianggap sebagai   tanahair, juga janganlah engkau mengucapkan dalam hatimu sendiri bahawa engkau   akan lama kekalmu di dunia itu. Selain itu janganlah pula amat besar perhatianmu   padanya, jangan tergantung padanya, sebagaimana orang yang bukan di negerinya   tidak akan menggantungkan diri pada negeri orang yakni yang bukan tanahairnya   sendiri. Juga janganlah bekerja di dunia itu, sebagaimana orang yang bukan di   negerinya tidak akan berbuat sesuatu di negeri orang tadi - yakni yang diperbuat   hendaklah yang baik-baik saja supaya meninggalkan nama harum di negeri orang,   kerana pasti ingin kembali ke tempat keluarganya semula. Wa billa hit   taufiq.</p>
<p><strong>Keterangan:</strong></p>
<p>Seorang asing atau seorang   perantau itu, sekali pun berapa saja lamanya di negeri orang, ia tetap tidak   bertanahair di tempat yang didiami itu. Kalau orang itu bijaksana, tentu   kegiatan bekerjanya ditujukan untuk mencari bekal yang akan dibawa ke   tanahairnya kembali, sehingga hidupnya di negeri asalnya itu tidak mengalami   kekecewaan dan tidak mengalami kekurangan sesuatu apa pun, sebab telah   dipersiapkan seluruhnya.</p>
<p>Nabi Muhammad s.a.w.   menasihati kita manusia yang masih hidup di dunia sekarang ini, hendaknya   beranggapan sebagai orang asing atau perantau yang bijaksana tadi. Dengan   demikian tidak hanya sekadar untuk makan minum saja yang giat kita usahakan,   tetapi bekal untuk kembali ke kampung akhirat itulah yang wajib lebih   diutamakan. Bekal untuk perjalanan yang jauh ke tanahair akhirat itu tidak ada   lain kecuali memperbanyak amalan yang shalih, menjalankan semua perintah Allah   dan menjauhi semua laranganNya.</p>
<p>Adapun maksud ucapan Ibnu   Umar anhuma itu ialah supaya segera-segeralah kita melakukan amal-amal yang   baik, jangan ditunda-tunda waktunya. Kalau waktu pagi, jangan menunggu sampai   petang hari dan kalau waktu petang jangan menunggu sampai pagi hari, sebab   kematian itu datangnya dapat sekonyong-konyong. Demikian pula di saat badan   sihat, jangan memperlambat-lambatkan untuk beramal shalih, sebab sakit itu dapat   mendatangi kita sewaktu-waktu. Juga selagi masih hidup ini segeralah giat-giat   berbuat kebajikan, sebab mati itupun dapat juga mendadak, tanpa memberikan   tanda-tanda apapun.</p>
<p>Kini yang perlu kita   perhatikan ialah:</p>
<p>(a)   Dunia fana ini jangan   sampai dianggap sebagai tempat kediaman yang abadi, agar kita tidak lengah untuk   mencari bekal guna kebahagiaan kita di akhirat.</p>
<p>(b)   Ini tidak bererti bahawa   untuk kebahagiaan kita di dunia harus diabaikan, tetapi antara dua kepentingan   itu wajib kita laksanakan bersamaan. Masing-masing sama dikejar menurut waktunya   sendiri-sendiri. Jadi di waktu datang kewajiban ibadat jangan sekali-kali   digunakan mengejar duit atau sebaliknya.</p>
<p>(c)   Mencintai harta benda duniawiyah jangan melampaui batas, hingga menjadi kikir   untuk melakukan kesosialan. Ingatlah bahawa semua yang kita cintai itu pada   suatu ketika pasti akan kita tinggalkan, sedangkan harta benda itu nantinya   menjadi milik orang lain dan tidak mustahil akan dibuat perbalahan di kalangan   anak dan cucu. Perbanyaklah amal shalih sedapat mungkin dengan harta yang kita   miliki itu.</p>
<p> </p>
<p>470. Dari   Abu Abbas, iaitu Sahal bin Sa'ad as-Sa'idi r.a., katanya: "Ada seorang lelaki   datang kepada Nabi s.a.w., lalu berkata: "Ya Rasulullah, tunjukkanlah padaku   sesuatu amalan yang apabila amalan itu saya lakukan, maka saya akan dicintai   oleh Allah dan juga dicintai oleh seluruh manusia." Beliau s.a.w. bersabda:   "Berzuhudlah di dunia, tentu engkau dicintai oleh Allah dan berzuhudlah dari apa   yang dimiliki oleh para manusia, tentu engkau akan dicintai oleh para   manusia."</p>
<p>Hadis   hasan yang diriwayatkan oleh Ibnu Majah dan lain-lainnya dengan isnad-isnad yang   baik.</p>
<p> </p>
<p>471. Dari   an-Nu'man bin Basyir radhiallahu 'anhuma, katanya: "Umar bin Alkhaththab r.a.   menyebut-nyebutkan apa yang telah didapatkan oleh orang banyak dari hal dunia,   lalu katanya: "Sungguh saya melihat Rasulullah s.a.w. mengkerut pada hari ini,   beliau tidak mendapatkan kurma yang bermutu rendah pun untuk mengisi perutnya."   (Riwayat Muslim)</p>
<p><em>Addaqal </em>dengan fathahnya dal muhmalah   dan qaf, ertinya ialah kurma yang bermutu rendah.</p>
<p> </p>
<p>472. Dari   Aisyah radhiallahu 'anha, katanya: "Rasulullah s.a.w. wafat, sedang di rumahku   tidak ada sesuatu apapun yang dapat dimakan oleh seseorang yang berhati -   maksudnya oleh manusia yang hidup, melainkan sedikit gandum yang ada di rak ku.   Kemudian saya makan daripadanya sampai lama halku sedemikian itu, kemudian saya   takarlah itu lalu habislah." (Muttafaq 'alaih)</p>
<p>Ucapannya: <em>Syathru   sya'irin </em>itu ertinya sedikit sekali dari gandum itu, demikianlah yang   ditafsirkan oleh Imam Tirmidzi.</p>
<p> </p>
<p>473. Dari   'Amr bin al-Harits, iaitu saudaranya Juwairiyah binti al-Harits Ummul mu'minin   radhiallahu 'anhuma-jadi isterinya Nabi s.a.w., katanya: "Rasulullah s.a.w.   tidak meninggalkan dirham, tidak pula dinar, hamba sahaya lelaki ataupun   perempuan, atau apa pun juga ketika wafatnya, melainkan hanyalah keledai   putihnya yang dahulu dinaikinya, juga senjatanya, serta sebidang tanah yang   dijadikan sebagai sedekah kepada ibnus sabil - orang yang dalam perjalanan."   (Riwayat Bukhari)</p>
<p> </p>
<p>474. Dari   Khabab bin al-Aratti r.a., katanya: "Kita semua berhijrah bersama Rasulullah   s.a.w. untuk mencari keredhaan Allah Ta'ala, maka jatuhlah pahala kita itu atas   Allah Ta'ala. Lalu di antara kita ada yang mati dan tidak pernah memperolehi   sesuatupun dari pahalanya itu - tetaptah - yakni tidak pernah sampai memperolehi   harta rampasan. Di antara mereka itu ialah Mus'ab bin Umair r.a. yang dibunuh   pada hari perang Uhud dan meninggalkan selembar baju lurik - seperti singa.   Apabila bajunya itu kita tutupkan pada kepalanya, maka tampaklah kedua kakinya,   dan apabila kita tutupkan pada kedua kakinya, maka tampak kepalanya. Kemudian   Rasulullah s.a.w. menyuruh kita, supaya kita tutupkan saja pada kepalanya,   sedang di kedua kakinya kita letakkan saja sedikit tumbuh-tumbuhan <em>idzkhir - </em>semacam tumbuh-tumbuhan harum baunya. Di antara kita lagi ada yang sudah   masak buahnya, maka dapatlah ia memetik hasilnya itu - maksudnya dapat menjadi   baik nasibnya kerana kaum Muslimin mendapatkan kejayaan di mana-mana (Muttafaq   'alaih)</p>
<p><em>Annamirah </em>ialah pakaian yang berwarna,   terbuat dari bulu, <em>Aina'at </em>ertinya sudah matang dan masak. <em>Yahdibuha </em>dengan fathahnya ya' dan dhammahnya dal atau boleh juga dal itu dikasrahkan   -jadi ada dua lughat untuk ini, ertinya memetik dan menuainya. Ini adalah kata   pinjaman bahawa Allah mengurniakan kaum Muslimin itu dapat memperolehi   kelapangan dari hal keduniaan dan menetaplah kenikmatan mereka itu di   dunia.</p>
<p> </p>
<p>475. Dari Sahal bin Sa'ad   as-Sa'idi r.a., katanya: "Rasulullah s.a.w. bersabda:</p>
<p>"Andaikata dunia ini di   sisi Allah dianggap menyamai - nilainya - dengan selembar sayap nyamuk,   nescayalah Allah tidak akan memberi minum seteguk air pun kepada orang kafir   daripadanya."</p>
<p>Diriwayatkan oleh Imam   Tirmidzi dan ia mengatakan bahawa ini adalah Hadis shahih.</p>
<p>Maksudnya: Andaikata dunia   ini bagi Allah dianggap masih ada nilainya sekali pun amat rendah, tentu orang   kafir tidak akan diberi kenikmatan yang sekecil-kecilnya pun di dunia ini.   Tetapi oleh sebab dianggap oleh Allah tidak berharga sama sekali, maka banyak   saja orang kafir yang berlebih-lebihan rezekinya.</p>
<p> </p>
<p>476. Dari Abu Hurairah   r.a., katanya: "Saya mendengar Rasulullah s.a.w. bersabda:</p>
<p>"Ingatlah, sesungguhnya   dunia itu dilaknat, dilaknat pula segala sesuatu yang ada di dalamnya, melainkan   berzikir kepada Allah dan apa-apa yang menyamainya, juga orang yang alim serta   orang yang menuntut ilmu."</p>
<p>Diriwayatkan oleh Imam   Tirmidzi dan ia mengatakan bahawa ini adalah Hadis hasan.</p>
<p><strong>Keterangan:</strong></p>
<p><em>Mal-'uunah, </em>ertinya dilaknati, yakni   dibenci dan rendah nilainya di sisi Allah. Jadi seluruh dunia dan seisinya ini   menurut Hadis di atas adalah terlaknat, selain berzikir dan yang menjurus ke   arah mengingat kepada Allah, misalnya ketaatan yang dapat menyampaikan diri   kepada keredhaanNya. Tetapi kita jangan sekali-kali salah faham, iaitu dengan   adanya keterangan dilaknat itu lalu kita mencaci-maki hal-hal keduniawiyah dan   membencinya secara mutlak. Tetapi hendaknya kita ingat pula bahawa yang   dimaksudkan itu adalah yang menyebabkan menjauhkan diri dari ketaatan kepada   Allah Ta'ala atau pun yang melalaikan kita, sehingga lupa kepada hal-hal   keakhiratan. Ayat-ayat dan Hadis-hadis yang menjelaskan persoalan untuk giat   mencari kebahagiaan di dunia itu banyak sekali.</p>
<p>Demikian   pula Hadis yang di bawahnya, agar kita jangan terpengaruh dengan banyaknya tanah   yang kita miliki. Ini pun sejiwa dengan yang di atas, yakni memiliki banyak   boleh saja, asalkan jangan sampai mencintainya melebihi dari soal-soal   keakhiratan, sampai-sampai lupa kepada ajaran agama kerana terpesona dengan   banyaknya harta benda.</p>
<p> </p>
<p>477. Dari   Abdullah bin Mas'ud r.a., katanya: "Rasulullah s.a.w.   bersabda:</p>
<p>"Janganlah engkau semua   terlampau cinta dalam mencari sesuatu untuk kehidupan, sebab dengan terlampau   mencintainya itu, maka engkau semua akan mencintai pula   keduniaan."</p>
<p>Diriwayatkan oleh Imam   Tirmidzi dan ia mengatakan bahawa ini adalah Hadis hasan.</p>
<p> </p>
<p>478. Dari   Abdullah bin 'Amr bin al-'Ash radhiallahu 'anhuma, katanya: "Rasulullah s.a.w.   berjalan melalui kita dan kita saat itu sedang mengerjakan perbaikan rumah, lalu   beliau s.a.w. bersabda: "Apa ini?" Kita menjawab: "Rumah ini telah lemah -   rosak, maka itu kita memperbaikinya." Beliau s.a.w. bersabda: "Saya tidak   mengerti akan perkara ajal, melainkan akan lebih cepat datangnya dari selesainya   perbaikan ini."</p>
<p>Diriwayatkan oleh Imam-imam   Abu Dawud dan Tirmidzi dengan isnadnya Imam-imam Bukhari dan Muslim dan Imam   Tirmidzi mengatakan bahawa ini adalah Hadis hasan shahih.</p>
<p> </p>
<p>479. Dari   Ka'ab bin 'lyadh r.a., katanya: "Saya mendengar Rasulullah s.a.w.   bersabda:</p>
<p>"Sesungguhnya setiap ummat   itu ada fitnahnya dan fitnah ummatku ialah harta."</p>
<p>Diriwayatkan oleh Imam   Tirmidzi dan ia mengatakan bahawa ini adalah Hadis hasan   shahih.</p>
<p> </p>
<p>480. Dari   Abu 'Amr, ada yang mengatakan Abu Abdillah, ada pula yang mengatakan Abu Laila   iaitu Usman bin Affan r.a. bahawasanya Nabi s.a.w. bersabda:</p>
<p>"Tidak   ada hak apapun bagi anak Adam - yakni manusia - selain dari perkara-perkara ini,   iaitu rumah yang menjadi tempat kediamannya, pakaian yang digunakan untuk   menutupi auratnya dan roti tawar - tanpa lauk - beserta air."</p>
<p>Diriwayatkan oleh Imam   Tirmidzi dan ia mengatakan bahawa ini adalah Hadis hasan   shahih.</p>
<p>Imam   Tirmidzi berkata: "Saya mendengar Abu Dawud iaitu Sulaiman bin Aslam al-Balkhi   berkata: "Saya mendengar an-Nadhr bin Syumail, katanya: <em>Aljilfu </em>itu ialah   roti tanpa lauk." Lainnya lagi berkata: "Iaitu roti yang kasar," sedang Alharawi   berkata: "Yang dimaksudkan di sini ialah wadah roti seperti <em>juwatik </em>dan <em>khurj." </em>Wallahu a'lam.</p>
<p> </p>
<p>481. Dari   Abdullah bin as-Sikhkhir - dengan kasrahnya sin dan kha' yang disyaddahkan serta   mu'jamah keduanya r.a., bahawasanya ia berkata: "Saya datang kepada Nabi s.a.w.   dan beliau sedang membaca ayat - yang ertinya: "Engkau semua dilalaikan oleh   perlumbaan memperbanyakkan kekayaan." Lalu beliau bersabda: "Anak Adam itu   berkata: "Hartaku, hartaku! Padahal harta yang benar-benar menjadi milikmu itu,   hai anak Adam, ialah apa-apa yang engkau makan lalu engkau habiskan, apa-apa   yang engkau pakai, lalu engkau rosakkan atau apa-apa yang engkau sedekahkan lalu   engkau lampaukan - dengan tetap adanya pahala." (Riwayat   Muslim)</p>
<p> </p>
<p>482. Dari   Abdullah bin Mughaffal r.a., katanya: "Ada seorang lelaki berkata kepada Nabi   s.a.w.: "Ya Rasulullah, demi Allah, sesungguhnya saya ini nescaya cinta kepada   Tuan." Beliau lalu bersabda: "Lihatlah baik-baik apa yang engkau ucapkan   itu."Orang itu berkata lagi: "Demi Allah, sesungguhnya saya ini nescayalah cinta   kepada Tuan." Dia berkata demikian sampai tiga kali. Kemudian beliau s.a.w.   bersabda: "Jikalau engkau mencintai saya, maka sediakanlah sebuah baju <em>tijfaf </em>untuk menempuh kefakiran, sebab sesungguhnya kefakiran itu lebih cepat   mengenai orang yang mencintai saya daripada cepatnya air banjir sampai di tempat   penghabisannya."</p>
<p>Diriwayatkan oleh Imam   Tirmidzi dan ia mengatakan bahawa ini adalah Hadis hasan.</p>
<p><em>Attijfaf </em>dengan kasrahnya ta'   mutsannat dan sukunnya jim dan dengan fa' yang dirangkapkan iaitu sesuatu yang   dikenakan pada kuda untuk menjaga dirinya dari bahaya - senjata dan lain-lain,   dan kadang-kadang pakaian sedemikian itu juga dikenakan oleh manusia.</p>
<p><strong>Keterangan:</strong></p>
<p>Mungkin   kita akan merasakan suatu keanehan pada sabda Rasulullah s.a.w. kepada orang   yang menyatakan cintanya kepada beliau, lalu beliau bersabda supaya orang itu   bersiap-siap mengenakan baju kefakiran. Mengapa demikian dan apakah ada di balik   sabda beliau itu yang sebenarnya?</p>
<p>Kita   wajib ingat bahawa orang yang menyatakan dirinya kepada Nabi s.a.w., baik orang   di zaman sahabat dahulu ataupun di zaman kita ini, bererti ia merasa ikut   bertanggungjawab menyebarluaskan agama yang benar yakni Islam yang dibawa   olehnya, bersedia berkorban, sanggup menderita dalam menghadapi siapapun yang   hendak menghalang-halangi perkembangan agama itu. Untuk berkorban itu, bukan   hanya berupa omongan yang keluar dari bibir yang tak bertulang, tetapi wajib   disertai dengan perbuatan, dengan menginfakkan dan membelanjakan harta,   menyumbangkan tenaga dan fikiran dan bila mana diperlukan berjihad pun suka   mengikutinya. Jadi bukan sebaliknya, misalnya mengakukan dirinya mencintai Nabi   s.a.w., namun perbuatannya jauh bertentangan dengan ajaran yang dibawa oleh   Islam.</p>
<p>Kerana   itu, jikalau benar-benar mencintai Nabi, pengabdian dan pengorbanan wajib ada.   Orang yang bersikap demikian itulah yang dimaksudkan oleh beliau s.a.w. supaya   menyiapkan diri untuk mengenakan baju <em>tijfaf liifaqri </em>sebagaimana yang   tercantum dalam Hadis di atas. Wallahu a'lam.</p>
<p> </p>
<p>483. Dari   Ka'ab bin Malik r.a., katanya: "Rasulullah s.a.w. bersabda:</p>
<p>"Tidaklah   dua ekor serigala yang lapar yang dikirimkan ke tempat kambing itu lebih   berbahaya padanya daripada tamaknya seseorang itu pada harta dan kemegahan dalam   membahayakan agamanya,"</p>
<p>Diriwayatkan oleh Imam   Tirmidzi dan ia mengatakan bahawa ini adalah Hadis hasan   shahih.</p>
<p> </p>
<p>484. Dari   Abdullah bin Mas'ud r.a., katanya: "Rasulullah s.a.w. tidur di atas selembar   tikar, lalu bangun sedang di lambungnya nampak bekas tikar itu. Kami berkata:   "Ya Rasulullah, alangkah baiknya kalau kita ambilkan saja sebuah kasur untuk   Tuan." Beliau bersabda: "Apakah untukku ini dan apa pula untuk dunia -maksudnya:   bagaimana saya akan senang pada dunia ini. Saya di dunia ini tidaklah lain   kecuali seperti seorang yang mengendarai kenderaan yang bernaung di bawah pohon,   kemudian tentu akan pergi dan meninggalkan pohon itu."</p>
<p>Diriwayatkan oleh Imam   Tirmidzi dan ia mengatakan bahawa ini adalah Hadis hasan   shahih.</p>
<p> </p>
<p>485. Dari   Abu Hurairah r.a., katanya: "Rasulullah s.a.w. bersabda:</p>
<p>"Orang-orang fakir itu akan   masuk syurga sebelum orang-orang kaya dengan selisih waktu lima ratus   tahun."</p>
<p>Diriwayatkan oleh Imam   Tirmidzi dan ia mengatakan bahawa ini adalah Hadis hasan   shahih.</p>
<p> </p>
<p>486. Dari   Ibnu Abbas dan Imran bin Hushain radhiallahu 'anhum dari Nabi s.a.w.,   sabdanya:</p>
<p>"Saya   telah menjenguk dalam syurga, maka saya melihat bahawa sebahagian banyak   penghuninya adalah kaum fakir dan saya juga telah menjenguk dalam neraka, maka   saya melihat bahawa sebahagian banyak penghuninya adalah para   wanita."</p>
<p>Muttafaq   'alaih dari riwayat Ibnu Abbas. Imam Bukhari meriwayatkan pula dari riwayatnya   Imran bin Hushain.</p>
<p> </p>
<p>487. Dari   Usamah bin Zaid, radhiallahu 'anhuma dari Nabi s.a.w.   sabdanya:</p>
<p>"Saya   berdiri di pintu syurga, maka sebahagian besar orang yang memasukinya itu ialah   orang-orang miskin, sedang orang-orang yang kaya - berharta - semua ditahan   dulu, hanya saja orang-orang yang menjadi ahli neraka telah diperintah untuk   dimasukkan dalam neraka seluruhnya." (Muttafaq 'alaih)</p>
<p><em>Aljaddu </em>ialah bahagian harta dan   kekayaan, Hadis ini telah lalu keterangannya dalam bab: Keutamaan kaum   lemah.</p>
<p> </p>
<p>488. Dari   Abu Hurairah r.a. dari Nabi s.a.w., sabdanya: "Setepat-tepatnya kalimat yang   diucapkan oleh seseorang syair ialah ucapan Labid - yang ertinya: "Ingatlah,   semua benda yang selain Allah adalah batil - atau rosak dan tidak kekal."   (Muttafaq 'alaih)</p>
<p>Lanjutan dari sya'ir di   atas ialah:</p>
<p>"Dan setiap kenikmatan itu   pasti akan hilang yakni tidak kekal."</p>
<p>Jadi yang disabdakan oleh   Nabi s.a.w. hanyalah separuh bait yang pertama, sedang yang lanjutannya tidak.   Sebabnya ialah kerana ada sesuatu kenikmatan yang tetap kekal, iaitu kenikmatan   yang akan diperolehi ahli syurga, apabila mereka telah berada di dalamnya.   Kenikmatan di situ kekal abadi dan tidak akan lenyap sampai bila pun   juga.</p>
<p>
  <center>
    </center>

  </div>      
		   
	</div>
    
  
<div id="footer">
<div id="footerbox">

</div>
</div> 


</body>
</html>