<!doctype html>
<html>
<head>
<meta charset="utf-8">
<title>Riyadhus Sholihin</title>
<meta name="viewport" content="width=device-width, initial-scale=1"> 
<link href="style.css" rel="stylesheet" type="text/css">
</head>

<body>

     <div id="header">
    <a href="index.html"><img src="images/arrowback.png" class="menu"></a>

<div id="headbox"><h2> <p align="center"><font color="400000">Riyadhus Sholihin</font></h2></div>
</div><p>

 <p style="text-align:justify">
    
	 	
 <font color="#400000"><div id="single">
 <center><h3><b><I>   Takut Kepada Allah Ta'ala  </I></b></h3></center><hr font color="#400000">
 
<!--** isi content ** -->

<p><SPAN lang="EN-US">Allah Ta'ala berfirman:</SPAN></p>
<p><em><SPAN lang="EN-US">"Dan kepadaKu, maka takutlah engkau   semua!"</SPAN><SPAN lang="EN-US"> </SPAN></em><SPAN lang="EN-US">(al-Baqarah: 40)</SPAN></p>
<p><SPAN lang="EN-US">Allah Ta'ala berfirman pula:</SPAN></p>
<p><em><SPAN lang="EN-US">"Sesungguhnya tindakan siksaan Tuhannya itu adalah sangat   dahsyatnya." </SPAN></em><SPAN lang="EN-US">(al-Buruj: 12)</SPAN></p>
<p><SPAN lang="EN-US">Allah Ta'ala juga berfirman:</SPAN></p>
<p><em><SPAN lang="EN-US">"Dan demikianlah tindakan Tuhanmu jikalau menindak kepada penduduk   negeri, yang mereka itu melakukan kezaliman, sesungguhnya tindakan penghukuman   Allah itu adalah amat pedih dan keras. Sesungguhnya hal yang sedemikian itu   niscaya merupakan keterangan untuk orang yang takut akan siksa hari akhir.   Itulah hari yang seluruh manusia dikumpulkan dan itulah pula hari yang   disaksikan. Tidaklah Kami akan mengundurkan hari itu, melainkan sampai waktu   yang ditentukan. Iaitu pada hari yang tidak seorang pun akan berbicara,   melainkan dengan izinNya dan di antara para manusia itu ada yang celaka dan ada   pula yang berbahagia. Adapun orang-orang yang celaka, maka tempatnya adalah   dalam neraka. Mereka di situ menarik nafas panjang dan mengerang." </SPAN></em><SPAN lang="EN-US">(Hud: 102-106)</SPAN></p>
<p><SPAN lang="EN-US">Allah Ta'ala berfirman lagi:</SPAN></p>
<p><em><SPAN lang="EN-US">"Dan Allah memperingatkan engkau semua akan kewajipanmu terhadap   Allah sendiri - supaya tidak terkena siksanya." </SPAN></em><SPAN lang="EN-US">(ali-lmran:   28)</SPAN></p>
<p><SPAN lang="EN-US">Juga Allah Ta'ala berfirman:</SPAN></p>
<p><em><SPAN lang="EN-US">"Pada hari seseorang manusia lari meninggalkan saudaranya, ibu dan   ayahnya, juga isteri dan anak-anaknya. Setiap seseorang pada hari itu mempunyai </SPAN></em><SPAN lang="EN-US">urusan yang membuat <em>diri sendiri sibuk - dari urusan orang lain." </em>(Abasa: 34-37)</SPAN></p>
<p><SPAN lang="EN-US">Allah Ta'ala berfirman lagi:</SPAN></p>
<p><SPAN lang="EN-US">"<em>Hai sekalian manusia, bertaqwalah kepada Tuhanmu, sesungguhnya   pergoncangan hari kiamat itu adalah suatu peristiwa yang dahsyat. Pada hari itu   engkau lihat </em>perempuan yang <em>menyusukan melupakan anak yang disusukannya,   juga setiap perempuan yang mengandung melahirkan kandungan-kandungannya; engkau   lihat pula seluruh manusia itu dalam keadaan mabuk, tetapi mereka itu sebenarnya   tidaklah mabuk, meiainkan siksa Allah jualah yang sangat hebatnya." </em>(al-Haj:   1-2)</SPAN></p>
<p><SPAN lang="EN-US">Allah Ta'ala juga berfirman:</SPAN></p>
<p><em><SPAN lang="EN-US">"Dan orang yang takut di waktu berdiri di hadapan Tuhannya,ia akan   memperoleh dua buah taman syurga." </SPAN></em><SPAN lang="EN-US">(ar-Rahman:   46)</SPAN></p>
<p><SPAN lang="EN-US">Allah Ta'ala berfirman lagi:</SPAN></p>
<p><em><SPAN lang="EN-US">"Dan para ahli syurga setengahnya berhadap-hadapan dengan setengahnya   sambil saling tanya menanyakan. Mereka berkata: "Sesungguhnya kita pada masa   dahulu - ketika di dunia - merasa takut terhadap keluarga kita. Tetapi Allah   mengurniakan kepada kita dan melindungi kita dari siksa angin yang amat panas.   Sesungguhnya kita bermohon kepadaNya sejak saat sebelum ini, sesungguhnya Allah   adalah Maha Pemberi kurnia lagi Maha Penyayang." </SPAN></em><SPAN lang="EN-US">(at-Thur:   25-28)</SPAN></p>
<p><SPAN lang="EN-US">Ayat-ayat dalam bab ini amat banyak sekali dan dapat dimaklumi,   sedang tujuannya ialah untuk menunjukkan kepada bahagian yang lainnya - sebagai   penjelasan - dan begitulah hasilnya.</SPAN></p>
<p> </p>
<p><SPAN lang="EN-US">395. Dari Ibnu Mas'ud r.a., katanya: "Kami diberitahu oleh Rasulullah   s.a.w. dan ia adalah seorang yang benar lagi dapat dipercayai,   sabdanya:</SPAN></p>
<p><SPAN lang="EN-US">"Sesungguhnya seseorang di antara engkau semua itu dikumpulkan   kejadiannya dalam perut ibunya selama empat puluh hari sebagai mani, kemudian   merupakan segumpal darah dalam waktu empat puluh hari itu pula, selanjutnya   menjadi sekerat daging dalam waktu empat puluh hari lagi. Selanjutnya diutuslah   seorang malaikat, lalu meniupkan ruh dalam tubuhnya dan diperintah untuk menulis   empat kalimat, iaitu mengenai catatan rezekinya, ajal serta amalnya dan apakah   ia termasuk orang celaka atau pun bahagia. Maka demi Zat yang tiada Tuhan selain   daripadaNya, sesungguhnya seseorang di antara engkau semua, nescayalah melakukan   dengan amalan ahli syurga, sehingga tiada di antara dirinya dengan syurga itu   melainkan hanya jarak sezira' - sehasta, tetapi telah didahului oleh catatan   kitabnya, lalu ia melakukan dengan amalan ahli neraka, kemudian akhirnya   masuklah ia dalam neraka itu. Dan sesungguhnya ada pula seseorang di antara   engkau semua itu, nescaya mengamalkan dengan amalannya ahli neraka, sehingga   tidak ada antara orang itu dengan neraka, melainkan hanya jarak sezira' saja,   tetapi telah didahului oleh catatan kitabnya,- lalu ia mengamalkan dengan amalan   ahli syurga dan akhirnya masuklah ia dalam syurga itu." (Muttafaq   'alaih)</SPAN></p>
<p><strong><SPAN lang="EN-US">Keterangan:</SPAN></strong></p>
<p><SPAN lang="EN-US">Dalam Hadis ini ada beberapa hal yang perlu kita maklumi,   iaitu:</SPAN></p>
<p><SPAN lang="EN-US">(a) Malak yang dikirimkan ini, memang diserahi oleh Allah untuk   melihat rahim ibu anak itu sejak ia berupa mani. Di waktu ini malak itu berkata:   "Wahai Tuhan, apa dijadikan terus apa tidak? Kalau tidak terus ditakdirkan oleh   Allah menjadi manusia, lalu dijadikan darah kotor yang terlempar sia-sia. Tetapi   apabila memang dikehendaki jadi, malak itu lalu berkata: "Wahai Tuhan,   laki-lakikah atau perempuankah ini, bagaimana rezekinya, bila ajalnya, (waktu   meninggalnya), bagaimana kelakuannya dan di bumi mana ia nanti meninggal (di   kubur)." Allah lalu berfirman: "Pergilah ke Lauh Mahfuzh, akan engkau temui   semuanya." Malak itu lalu naik ke atas Lauh Mahfuzh dan mencatat   semuanya.</SPAN></p>
<p><SPAN lang="EN-US">Jadi semua apa yang terjadi atas diri kita ini benar-benar telah   digariskan oleh Allah menurut takdir yang dikehendaki. Tetapi kita tetap harus   berusaha menjadi hamba Allah yang baik segala-galanya, sebab kita semua tentu   tidak tahu takdir apa yang akan kita alami. Jadi marilah kita berusaha dan   berikhtiar, sebab hanya di tangan Allahlah semua takdir itu.</SPAN></p>
<p><SPAN lang="EN-US">Kembali ke atas, iaitu sesudah anak itu ditulis semua   ketentuan-ketentuannya, lalu 40 hari jadi nuthfah, 40 hari 'alaqah dan 40 hari   lagi berupa mudhghah, kemudian ditiupkan ruhnya. Selanjutnya ialah sebagaimana   firman Allah dalam al-Quran:</SPAN></p>
<p><em><SPAN lang="EN-US">"Lalu kami ubahlah mudhghah itu menjadi tulang-belulang, kemudian   tulang-belulang itu kami beri daging, selanjutnya Kami lupakanlah suatu makhluk   lain (yakni jadi manusia benar-benar). Maha Sucilah Allah itu, sebaik-baiknya   Zat yang membuat."</SPAN></em></p>
<p><SPAN lang="EN-US">(b) Yang meniupkan jiwa dalam tubuh manusia itu malak, tetapi ini   tidak bererti bahawa malak yang memberi ruh kita, tetapi Allah jualah yang   memberikan, hanya saja dengan tiupan malak itulah yang merupakan sebab   musababnya manusia diberi ruh oleh Allah. Jadi tiupan ini hanyalah sebagai   perantaraan belaka.</SPAN></p>
<p><SPAN lang="EN-US">Adapun ruh itu adalah benda halus yang hanya Allah saja yang    Mengetahui akan keadaannya. Dalam al-Quran disebutkan:</SPAN></p>
<p><em><SPAN lang="EN-US">"Dan orang-orang itu sama bertanya padamu (Muhammad) </SPAN></em><SPAN lang="EN-US">tentang <em>halnya   ruh. Katakanlah: "Ruh itu adalah dari urusan Tuhanku. Engkau semua ini tidak   diberi pengetahuan oleh Allah melainkan hanya sedikit sekali."</em></SPAN></p>
<p><SPAN lang="EN-US">(c) Empat kalimat ertinya empat ketentuan dari Allah.</SPAN></p>
<p><SPAN lang="EN-US">(d) Maksudnya sehasta ialah kerana sangat dekat jaraknya.</SPAN></p>
<p><SPAN lang="EN-US">Adapun Hadis-hadis yang menguraikan bab ini, maka amat banyak sekali   pula. Maka dari itu kita akan menyebutkan sebahagian dari Hadis-hadis itu, dan   dengan Allah jualah datangnya pertolongan.</SPAN></p>
<p> </p>
<p><SPAN lang="EN-US">396. Dari Ibnu Mas'ud r.a. pula, katanya: Rasulullah S.A.W   bersabda:</SPAN></p>
<p><SPAN lang="EN-US">"Pada hari kiamat itu -yakni di saat seluruh hamba Allah sedang   berdiri untuk dihisab atau diperhitungkan amalannya, didatangkanlah di Jahannam   sebanyak tujuh puluh ribu kendali dan beserta setiap kendali ada tujuh puluh   ribu malaikat yang sama menariknya." (Riwayat Muslim)</SPAN></p>
<p> </p>
<p><SPAN lang="EN-US">397. Dari an-Nu'man bin Basyir radhiallahu 'anhuma, katanya: "Saya   mendengar Rasulullah s.a.w. bersabda:</SPAN></p>
<p><SPAN lang="EN-US">"Sesungguhnya seringan-ringan siksa ahli neraka pada hari kiamat itu   adalah seseorang yang di bahagian bawah kedua kakinya diletakkan dua buah bara   api yang dengannya itu dapat mendidihlah otaknya. Orang itu tidak meyakinkan   bahawa ada orang lain yang lebih sangat siksanya daripada dirinya sendiri-jadi   ia mengira bahawa dirinya itulah yang mendapat siksa yang terberat, padahal   orang itulah yang teringan sekali siksanya." (Muttafaq 'alaih)</SPAN></p>
<p><SPAN lang="EN-US"> </SPAN></p>
<p><SPAN lang="EN-US">398. Dari Samurah bin Jundub r.a. bahawasanya Nabiullah s.a.w.   bersabda:</SPAN></p>
<p><SPAN lang="EN-US">"Di antara para ahli neraka itu ada orang yang dijilat oleh api   neraka sampai pada kedua tumitnya, di antara mereka ada yang dijilat oleh api   sampai kedua lututnya, ada juga yang sampai ke empat ikat pinggangnya dan ada   pula yang sampai di tulang lehernya." (Riwayat Muslim)</SPAN></p>
<p><em><SPAN lang="EN-US">Alhuj-zah </SPAN></em><SPAN lang="EN-US">ialah tempat mengikat   sarung yang ada di bawah pusat. Dan <em>Attarquwah </em>dengan fathah ta' dan   dhammahnya qaf ialah tulang yang ada di tengah leher dan setiap manusia itu   mempunyai dua buah tulang tarquwah ini yang terletak di tepi   lehernya.</SPAN></p>
<p> </p>
<p><SPAN lang="EN-US">399.  Dari    Ibnu    Umar   radhiallahu    'anhuma    bahawasanya Rasulullah S.A.W   bersabda:</SPAN></p>
<p><SPAN lang="EN-US">"Seluruh manusia akan berdiri di hadapan Tuhan Seru sekalian alam -   yakni berdiri bangun dari masing-masing kuburnya untuk diadili dan dihisab atau   diperhitungkan amalannya sewaktu di dunia - sehingga di antara engkau semua itu   ada orang yang tenggelam kerana keringatnya sendiri sampai di pertengahan   telinganya kerana dahsyatnya keadaan, berdesak-desak serta amat teriknya   matahari di saat itu. (Muttafaq 'alaih)</SPAN></p>
<p><SPAN lang="EN-US"> </SPAN></p>
<p><SPAN lang="EN-US">400. Dari Anas r.a., katanya: "Rasulullah s.a.w. mengucapkan sebuah   khutbah yang saya tidak pernah mendengar suatu khutbah pun seperti itu - kerana   amat menakutkan. Beliau s.a.w. bersabda:</SPAN></p>
<p><SPAN lang="EN-US">"Andaikata engkau semua dapat mengetahui apa yang dapat saya   mengetahuinya, nescayalah engkau semua akan tertawa sedikit saja dan akan   menangis banyak-banyak."</SPAN></p>
<p><SPAN lang="EN-US">Para sahabat Rasulullah s.a.w. lalu menutupi masing-masing wajahnya   sambil terdengar suara isaknya. (Muttafaq 'alaih)</SPAN></p>
<p><SPAN lang="EN-US">Dalam riwayat lain disebutkan:</SPAN></p>
<p><SPAN lang="EN-US">Rasulullah s.a.w. menerima berita bahawa ada sesuatu tentang   sahabat-sahabatnya, lalu beliau berkhutbah, kemudian bersabda:</SPAN></p>
<p><SPAN lang="EN-US">"Ditunjukkanlah syurga dan neraka padaku maka belum pernah saya   melihat sesuatu yang melebihi penglihatanku pada hari itu tentang bagusnya   syurga dan buruknya neraka. Dan andaikata engkau semua dapat melihat apa yang   dapat saya lihat, maka nescayalah engkau semua akan ketawa sedikit dan menangis   banyak-banyak."</SPAN></p>
<p><SPAN lang="EN-US">Maka tidak pernah datang pada para sahabat Rasulullah s.a.w. laitu   hari yang lebih dahsyat lagi dari hari itu - tentang ngerinya khutbah yang   diberikan oleh beliau s.a.w. Para sahabat sama menutupi masing-masing kepalanya   sambil terdengar suara esaknya.</SPAN></p>
<p><em><SPAN lang="EN-US">Alkhanin </SPAN></em><SPAN lang="EN-US">dengan menggunakan   kha' mu'jamah ialah tangis dengan dengungan serta timbulnya suara esakan dari   hidung.</SPAN></p>
<p> </p>
<p><SPAN lang="EN-US">401. Dari al-Miqdad r.a., katanya: "Saya mendengar Rasulullah s.a.w.   bersabda:</SPAN></p>
<p><SPAN lang="EN-US">"Didekatkanlah matahari pada hari kiamat itu dari para makhluk hingga   jarak matahari tadi adalah bagaikan kadar semil saja."</SPAN></p>
<p><SPAN lang="EN-US">Sulaim bin 'Amir yang meriwayatkan Hadis ini dari al-Miqdad berkata:   "Demi Allah, saya sendiri tidak mengerti apa yang dimaksudkan dengan kata mil   itu, apakah ertinya itu jarak semil bumi atau kah mil yang ertinya alat untuk   mengambil celak - dari tempatnya - guna celak mata."</SPAN></p>
<p><SPAN lang="EN-US">Rasulullah s.a.w. bersabda seterusnya: "Maka keadaan manusia-manusia   pada hari itu adalah menurut kadar masing-masing amalannya dalam banyak   sedikitnya keringat - yang keluar dari badannya.</SPAN></p>
<p><SPAN lang="EN-US">Di antara mereka ada yang berkeringat sampai di kedua tumitnya dan di   antaranya ada yang sampai di kedua lututnya dan di antaranya ada pula yang   sampai di tempat pengikat sarungnya yang ada di kedua lambungnya, bahkan di   antaranya ada yang dikendalikan oleh keringat itu dengan sebenar-benarnya   dikendalikan - yakni seperti kendali kuda iaitu keringat tadi sampai masuk ke   mulut dan kedua telinganya." Ketika menyabdakan ini Rasulullah s.a.w. menunjuk   dengan tangannya ke arah mulutnya." (Riwayat Muslim)</SPAN></p>
<p> </p>
<p><SPAN lang="EN-US">402. Dari Abu Hurairah r.a. bahawasanya Rasulullah s.a.w.   bersabda:</SPAN></p>
<p><SPAN lang="EN-US">"Para manusia sama berkeringat pada hari kiamat, sehingga keringatnya   itu turun dalam bumi sedalam tujuh puluh hasta dan keringat itu mengendalikan   mereka hingga mencapai ke telinga-telinga mereka - mengendalikan maksudnya   sampai ke mulut dan telinga seperti kendali." (Muttafaq 'alaih)</SPAN></p>
<p><SPAN lang="EN-US">Maknanya <em>Yadzhabu fil-ardhi </em>ialah turun dan   menyelam.</SPAN></p>
<p> </p>
<p><SPAN lang="EN-US">403. Dari Abu Hurairah r.a. pula, katanya: "Kita semua bersama   Rasulullah s.a.w., tiba-tiba terdengarlah suara benda yang jatuh keras, lalu   beliau bersabda: "Adakah engkau semua mengetahui suara apakah ini?" Kita semua   berkata: "Allah dan RasulNya yang lebih mengetahui." Beliau s.a.w. lalu   bersabda: "Ini adalah batu yang di Iemparkan ke dalam neraka sejak tujuh puluh   tahun yang lalu dan kini sudah sampai di dasar neraka itu. Maka dari itu engkau   semua dapat mendengarkan suara jatuhnya." (Riwayat Muslim)</SPAN></p>
<p> </p>
<p><SPAN lang="EN-US">404. Dari 'Adi bin Hatim r.a., katanya: "Rasulullah s.a.w.   bersabda:</SPAN></p>
<p><SPAN lang="EN-US">"Tiada seorangpun dari engkau semua, melainkan akan diajak cara oleh   Tuhannya, tidak ada antara ia dengan Tuhannya seorang penterjemah pun -   perantara sebagai juru bahasanya. Orang itu lalu melihat ke arah kanannya,   tetapi tidak ada yang dilihat olehnya, melainkan amalan yang telah ia lakukan   dahulu saja - sebelum itu, dan ia melihat ke arah kirinya, maka tidak ada yang   dilihat olehnya melainkan amalan yang ia lakukan dahulu saja,seterusnya ia   melihat ke  arah mukanya, maka tidak ada yang dilihat olehnya   melainkan neraka yang ada di hadapan mukanya itu. Maka dari itu, takutlah engkau   semua pada siksa api neraka, sekalipun dengan jalan sedekah dengan belahan   kurma." (Muttafaq 'alaih)</SPAN></p>
<p> </p>
<p><SPAN lang="EN-US">405. Dari Abu Zar r.a., katanya: "Rasulullah s.a.w. bersabda:   "Sesungguhnya saya itu dapat melihat apa yang engkau semua tidak dapat   melihatnya. Langit bersuara dan memang sepatutnyalah jikalau ia bersuara, sebab   tiada tempat terluang selebar empat jari di langit itu, melainkan tentu ada   malaikatnya yang meletakkan dahinya sambil bersujud kepada Allah Ta'ala. Demi   Allah, andaikata engkau semua dapat melihat apa yang dapat saya lihat,   nescayalah engkau semua akan ketawa sedikit dan pasti akan menangis   banyak-banyak, juga engkau semua tidak akan merasakan berlazat-lazat dengan para   wanita di atas hamparan, bahkan nescayalah engkau semua akan ke luar ke   jalan-jalan untuk memohonkan pertolongan kepada Allah Ta'ala."</SPAN></p>
<p><SPAN lang="EN-US">Diriwayatkan oleh Imam Tirmidzi dan ia mengatakan bahawa ini adalah   Hadis hasan.</SPAN></p>
<p><em><SPAN lang="EN-US">Aththat </SPAN></em><SPAN lang="EN-US">dengan fathahnya   hamzah dan syadahnya tha' dan <em>taiththu </em>dengan fathahnya ta' dan   sesudahnya itu hamzah yang dikasrahkan, juga <em>al-athithu</em>, ialah suara   sekedup atau tempat duduk di atas unta ataupun lain-lainnya. Maknanya ialah   bahawasanya kerana banyak malaikat yang ada di langit yang sama beribadat itu   telah menyebabkan langit itu merasa berat, sehingga bersuara tadi, sedang<em> ashshu'udat</em> dengan dhammahnya shad dan 'ain ertinya ialah jalan dan ertinya <em>taj-aruna </em>ialah memohonkan pertolongan.</SPAN></p>
<p> </p>
<p><SPAN lang="EN-US">406. Dari Abu Barzah - dengan menggunakan r.a. kemudian zai - iaitu   Nadhlah bin'Ubaid al-Aslami r.a., katanya: "Rasulullah s.a.w.   bersabda:</SPAN></p>
<p><SPAN lang="EN-US">"Tidak henti-hentinya kedua kaki seseorang hamba - di hadapan Allah -   pada hari kiamat - untuk ditentukan, apakah masuk syurga atau neraka, sehingga   ia ditanya perihal umurnya, untuk apa dihabiskannya, perihal ilmunya, untuk apa   ia melakukannya, perihal hartanya, dari mana ia memperolehinya dan untuk apa   dinafkahkannya, juga perihal tubuhnya, untuk kepentingan apa dirosakkannya -   yakni sampai matinya itu digunakan apa."</SPAN></p>
<p><SPAN lang="EN-US">Diriwayatkan oleh Imam Tirmidzi dan ia mengatakan bahawa ini adalah   Hadis hasan shahih.</SPAN></p>
<p> </p>
<p><SPAN lang="EN-US">407. Dari Abu Hurairah r.a., katanya: "Rasulullah s.a.w. membaca -   yang ertinya: "Pada hari itu - yakni hari kiamat - bumi akan memberitahukan   khabar-khabarnya," kemudian beliau s.a.w. bersabda : "Adakah engkau semua   mengetahui, apakah khabar-khabarnya itu?" Para sahabat berkata: "Allah dan   RasulNya adalah lebih mengetahui." Beliau s.a.w. lalu bersabda: "Sesungguhnya   khabar-khabar yang akan diberitahukan itu ialah bahawa bumi itu akan menyaksikan   pada setiap hamba, lelaki atau perempuan, perihal apa yang dilakukan di atas   bumi itu. Bumi akan mengucapkan: "Orang ini akan melakukan begini dan begitu   pada hari ini dan itu. Inilah khabar-khabarnya."</SPAN></p>
<p><SPAN lang="EN-US">Diriwayatkan oleh Imam Tirmidzi dan ia mengatakan bahawa ini adalah   Hadis hasan.</SPAN></p>
<p> </p>
<p><SPAN lang="EN-US">408. Dari Abu Said al-Khudri r.a. katanya: "Rasulullah s.a.w.   bersabda:</SPAN></p>
<p><SPAN lang="EN-US">"Bagaimanakah saya akan dapat bersenang-senang sedang malaikat yang   bertugas meniup terompet sudah meletakkan mulutnya pada hujung terompet -   sebagai tanda sudah dekatnya hari kiamat, sambil mendengarkan perintah, bila   saja ia diperintah untuk meniupnya itu, maka seketika itu pula ia akan   meniupkannya." Berita yang sedemikian dirasakan amat berat sekali oleh para   sahabat Rasulullah s.a.w., lalu beliau s.a.w. bersabda kepada mereka: "Ucapkan   sajalah: Hasbunallah wa ni'mal wakil - yakni cukuplah kita semua menyerahkan   diri kepada Allah dan Dia adalah sebaik-baiknya Zat yang diserahi."</SPAN></p>
<p><SPAN lang="EN-US">Diriwayatkan oleh Imam Tirmidzi dan ia mengatakan bahawa ini adalah   Hadis hasan.</SPAN></p>
<p><em><SPAN lang="EN-US">Alqarn </SPAN></em><SPAN lang="EN-US">ialah trompet yang   difirmankan oleh Allah Ta'ala -yang ertinya: Dan ditiuplah dalam trompet.   Demikianlah yang ditafsirkan oleh Rasulullah s.a.w.</SPAN></p>
<p> </p>
<p><SPAN lang="EN-US">409. Dari Abu Hurairah r-a- katanya: "Rasulullah s.a.w.   bersabda:</SPAN></p>
<p><SPAN lang="EN-US">"Barangsiapa yang takut bermalam, tentu ia terus berjalan di waktu   malam - untuk pulang - dan barangsiapa yang berjalan malam-malam, tentu sampai   di rumah. Ingatlah bahawasanya harta-benda Allah itu adalah mahal sekali.   Ingatlah bahawasanya harta-benda Allah yang dimaksudkan itu ialah   syurga."</SPAN></p>
<p><SPAN lang="EN-US">Diriwayatkan oleh Imam Tirmidzi dan ia mengatakan bahawa ini dalah   Hadis hasan.</SPAN></p>
<p><em><SPAN lang="EN-US">Adlaja </SPAN></em><SPAN lang="EN-US">dengan sukunnya dal,   ertinya ialah berjalan di waktu permulaan malam. Adapun maksudnya ialah supaya   kita semua giat-giat untuk melakukan ketaatan kepada Allah.</SPAN></p>
<p><SPAN lang="EN-US">Wallahu a'lam.</SPAN></p>
<p> </p>
<p><SPAN lang="EN-US">410. Dari Aisyah radhiallahu 'anha, katanya: Saya mendengar   Rasulullah s.a.w. bersabda:</SPAN></p>
<p><SPAN lang="EN-US">"Dikumpulkanlah sekalian manusia di padang mahsyar pada hari kiamat   dengan telanjang kaki, telanjang tubuh dan tidak berkhitan kemaluannya." Saya   bertanya: "Ya Rasulullah, kalau begitu kaum wanita dan kaum lelaki semuanya   dapat melihat antara yang sebahagian dengan sebahagian yang lainnya." Beliau   s.a.w. menjawab: "Hai Aisyah, peristiwa pada hari itu lebih sangat untuk menjadi   perhatian mereka daripada memerhatikan orang lain."</SPAN></p>
<p><SPAN lang="EN-US">Dalam riwayat lain disebutkan:</SPAN></p>
<p><SPAN lang="EN-US">"Peristiwa pada hari itu lebih penting untuk diperhatikan oleh setiap   orang - daripada yang sebahagian melihat kepada sebahagian yang lain." (Muttafaq   'alaih)</SPAN></p>
<p><em><SPAN lang="EN-US">Ghurlan </SPAN></em><SPAN lang="EN-US">dengan dhammahnya   ghain artinya tidak berkhitan.</SPAN></p>
<p>
  <center>
    </center>
 </div>      
		   
	</div>
   
<div id="footer">
<div id="footerbox">

</div>
</div> 


</body>
</html>