<!doctype html>
<html>
<head>
<meta charset="utf-8">
<title>Riyadhus Sholihin</title>
<meta name="viewport" content="width=device-width, initial-scale=1"> 
<link href="style.css" rel="stylesheet" type="text/css">
</head>

<body>

     <div id="header">
    <a href="index.html"><img src="images/arrowback.png" class="menu"></a>

<div id="headbox"><h2> <p align="center"><font color="400000">Riyadhus Sholihin</font></h2></div>
</div>
 <p>
 <p style="text-align:justify">
    
	 	
 <font color="#400000"><div id="single">
 <center><h3><b><I>  Ketakwaan </I></b></h3></center><hr font color="#400000">  
    	 
<br>
<b><I>Allah Ta'ala berfirman:</I></b>

<p style="text-align:justify">"Hai sekalian orang yang beriman, bertaqwalah engkau semua kepada Allah dengan sebenar-benarnya ketaqwaan." (ali-lmran: 102)</p>
<br>
<b><I>Allah Ta'ala berfirman pula:</I></b>

<p style="text-align:justify">"Maka   bertaqwalah   engkau  semua   kepada   Allah  sekuat-kuatmu." (at-Taghabun: 16)</p>

<p style="text-align:justify">Ayat ini menjelaskan apa yang dimaksudkan dari ayat yang pertama.</p>
<br>
<b><i>Lagi Allah Ta'ala berfirman:</i></b>

<p style="text-align:justify">"Hai sekalian orang-orang yang beriman, bertaqwalah kepada Allah dan berkatalah dengan kata-kata yang betul - sesuai dengan apa yang sesungguhnya." (al-Ahzab: 70)</p>

<p style="text-align:justify">Ayat-ayat yang berhubungan dengan perintah bertaqwa itu banyak sekali dan dapat dimaklumi.</p>
<br>
<b><I>Allah Ta'ala berfirman lagi:</I></b>

<p style="text-align:justify">"Dan barangsiapa yang bertaqwa kepada Allah, maka Allah akan membuat untuknya jalan keluar - dari segala macam kesulitan - dan memberinya rezeki dari jalan yang tidak disangka-sangka." (at-Thalaq: 2-3)</p>
<br>
<b><I>Allah Ta'ala berfirman pula:</I></b>

<p style="text-align:justify">"Jikalau engkau semua bertaqwa kepada Allah, maka Allah akan menjadikan untukmu semua pembezaan - antara kebenaran dan kesalahan, juga menutupi kesalahan-kesalahanmu serta mengampuni dosamu dan Allah itu memiliki keutamaan yang agung." (al-Anfal: 29)</p>

<p style="text-align:justify">Ayat-ayat dalam bab ini banyak sekali dan dapat dimaklumi. Adapun Hadis-hadisnya ialah:</p>

 <br>
<ol>
<li><b><I>Pertama</I></b></li>
<p style="text-align:justify"> Dari Abu Hurairah r.a., katanya: "Rasulullah s.a.w. ditanya: "Ya Rasulullah, siapakah orang yang semulia-mulianya?"</p>

<p style="text-align:justify">Beliau s.a.w. bersabda: "Iaitu orang yang bertaqwa di antara engkau semua.</p>

<p style="text-align:justify">Orang-orang berkata: "Bukan ini yang kita tanyakan." Beliau s.a.w, menjawab: "Kalau begitu ialah Nabi Yusuf, ia adalah Nabiullah, putera Nabiullah dan ini pun putera Nabiullah pula dan ini adalah putera khalilullah - kekasih Allah yakni bahawa Nabi Yusuf itu adalah putera Nabi Ya'qub putera Nabi Ishaq putera Nabi Ibrahim iaitu Khalilullah."</p>

<p style="text-align:justify">Orang-orang berkata lagi: "Bukan ini yang kita tanyakan." Beliau s.a.w. menjawab pula: "Jadi tentang orang-orang yang merupakan pelikan-pelikan - pembesar-pembesar - dari bangsa Arab yang engkau semua tanyakan padaku? Orang-orang yang merupakan pilihan di antara bangsa Arab itu di zaman Jahiliyah, itu pula lah yang merupakan orang-orang pilihan di zaman Islam, jikalau mereka mengerti hukum-hukum agama." (Muttafaq 'alaih)</p>

<p style="text-align:justify">Lafaz Faquhuu jika dibaca dengan didhammahkan qafnya adalah masyhur, tetapi ada yang mengatakan dengan mengkasrahkan qaf, lalu dibaca Faqihuu, ertinya ialah "mengerti akan hukum-hukum syara'."</p>
<br>
 

<li><b><I>Kedua</I></b></li>
<p style="text-align:justify"> Dari Abu Said al-Khudri r.a. dari Nabi s.a.w. sabdanya:</p>

<p style="text-align:justify">"Sesungguhnya dunia ini manis dan menghijau - yakni lazat dan nyaman - dan sesungguhnya Allah itu menjadikan engkau semua sebagai pengganti di bumi itu, maka itu Dia akan melihat apa-apa yang engkau lakukan. Oleh kerananya, maka takutilah harta dunia dan takutilah pula tipu daya kaum wanita. Sebab sesungguhnya pertama-tama fitnah yang melanda di kalangan kaum Bani Israil adalah dalam persoalan kaum wanita." (Riwayat Muslim)</p>
<br>
 

<li><b><I>Ketiga</I></b></li>
<p style="text-align:justify"> Dari Ibnu Mas'ud r.a. bahawasanya Nabi s.a.w. bersabda:</p>

<p style="text-align:justify">"Ya Allah, sesungguhnya saya memohonkan padaMu akan petunjuk, ketaqwaan, menahan diri dari apa-apa yang tidak diperkenankan serta kekayaan hati." (Riwayat Muslim)</p>

 <br>

<li><b><I>Keempat</I></b></li>
<p style="text-align:justify"> Dari Abu Tharif, iaitu 'Adi bin Hatim Aththa'i r.a., katanya; "Saya mendengar Rasulullah s.a.w. bersabda:</p>

<p style="text-align:justify">"Barangsiapa yang bersumpah atas sesuatu persumpahan, kemudian ia mengetahui hal yang keadaannya lebih menjurus kepada ketaqwaan terhadap Allah daripada persumpahan yang dilakukannya tadi, maka hendaklah mendatangi - memilih -ketaqwaan itu saja." (Riwayat Muslim)</p>
<br>

<li><b><I>Kelima</I></b></li>
<p style="text-align:justify"> Dari Abu Umamah iaitu Shuday bin 'Ajlan al-Bahili r.a., katanya: "Saya mendengar Rasulullah s.a.w. berkhutbah dalam haji wada' - haji terakhir bagi beliau s.a.w. sebagai mohon diri, kemudian beliau s.a.w. bersabda:</p>

<p style="text-align:justify">"Bertaqwalah kepada Allah, kerjakanlah shalat lima waktumu, lakukanlah Puasa dalam bulanmu - Ramadhan, tunaikanlah zakat harta-hartamu dan taatilah pemegang-pemegang pemerintahanmu, maka engkau semua akan dapat memasuki syurga Tuhanmu."</p>

<p style="text-align:justify">Diriwayatkan oleh Imam Tirmidzi dalam akhir kitab bab shalat dan ia mengatakan bahawa ini adalah Hadis hasan shahih.</p>
</ol>

<br/><br/><br/>    


  </div>      
		   
	</div>
    
  
<div id="footer">
<div id="footerbox">

</div>
</div> 


</body>
</html>